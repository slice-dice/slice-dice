# PROPOSTE

Accettiamo volentieri proposte di introduzione di **nuove guide** o di miglioramento di quelle vecchie.\
Ti chiediamo però di rispettare le **linee guida** che seguono.\
 \
✑ <ins>Chi propone una nuova guida deve anche farsi carico della sua redazione</ins>. Richieste del tipo, _potete fare una guida su D&D?_ non verranno prese in considerazione. Proposte tipo, _ecco qui la bozza sulla guida di D&D!_ avranno una sorte migliore. \
 \
✑ Chi propone la nuova guida si impegna a redigere il testo seguendo la <ins>falsa riga dei testi già presenti</ins>. Inoltre, i testi proposti non devono superare le 20 pagine – e solo se il sistema di riferimento è molto pesante di per sé -, devono omettere i regolamenti specifici di ambientazione e allegare proposte di adattamento in un paragrafo finale ad hoc.\
 \
✑ La guida va corredata da un <ins>elenco delle parole più tecniche</ins> o anglofone, nonché delle eventuali sigle, che si provvederà ad aggiungere al glossario. \
 \
✑ Il testo della guida non deve presentare lacune grammaticali e deve essere redatto in un <ins>italiano lineare e comprensibile</ins>. Verranno comunque effettuate tutte le modifiche che dovessero rendersi necessarie per rendere la guida stilisticamente omogenea alle altre già presenti sul sito. \
 \
✑ Prima di proporre una nuova guida, bisogna effettuare una valutazione di <ins>compatibilità fra il sistema proposto e le dinamiche del play by chat</ins>: ci sono tanti giochi che demandano la risoluzione dei conflitti a meccaniche che non possono essere replicate in un pbc. I sistemi devono essere compatibili con il fatto che giochiamo su internet e che le interazioni devono essere processate da un software. \
 \
✑ Bisogna effettuare una valutazione di <ins>compatibilità tecnologica</ins>: se l’applicazione del sistema proposto richiede doti di programmazione eccezionali, forse non è il sistema giusto per un pbc. Nella comunità abbiamo a disposizione qualche programmatore professionista, ma nessuno ha modo di appoggiarsi ad una software house specializzata in videogiochi! \
 \
✑ Le guide non devono soltanto a sintetizzare i manuali di riferimento, ma soprattutto a contestualizzarli rispetto al mondo dei play by chat. Lo scopo di questo sito non è quello di compendiare un set di regole, ma anche di evidenziarne le problematiche e i punti di forza, <ins>fornendo suggerimenti adeguati e proposte di adattamento</ins> che siano congrue rispetto al medium utilizzato.
