# Cos’è Slice & Dice?

> Se stai creando un gioco di ruolo play by chat e ti serve una mano, benvenuto su Slice & Dice! Non vogliamo proporti ambientazioni, trame o personaggi, ma regole. Sì, hai letto bene: regole e sistemi di gioco! Stai già sbadigliando? Lasciaci spiegare un attimo. I giochi sono come un’automobile: hanno un motore e una carrozzeria. Quando si costruisce un gioco a livello amatoriale si ha sempre la tentazione di partire dalla carrozzeria, ma è ovvio che si debba partire dal motore… solo che costruire un motore è più complicato che scegliere il colore della vernice. Per fortuna non bisogna inventare i motori da zero: ci hanno già pensato altri al nostro posto. Qui vogliamo allora provare a raccontarti in poche parole come funzionano alcuni sistemi che potresti prendere in prestito per poi montarci sopra il gioco che preferisci.
